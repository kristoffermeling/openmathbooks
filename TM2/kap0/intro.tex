\input{../../doc}
\input{../../preamb}
\begin{document}
	
\section*{Om boka}
Denne bokas hovedmål er å virke som lærebok i faget \textsl{Matematikk R2}. Temaene i boka dekker derfor kompetansemålene til faget per 2017, bestemt av \textsl{Utdanningsdirektoratet} (\url{www.udir.no/kl06/MAT3-01/Hele/Kompetansemaal/matematikk-r2}).\vsk

Boka er delt inn i to deler, én teoridel og én GeoGebra-del. GeoGebra-delen kan lastes ned gratis fra nettsiden \url{forkalkulus.netlify.com}, som også er hjemmeside for denne boka. Hovedårsaken til en slik inndeling er at GeoGebra hyppig oppdateres. Ved å la læreteksten for GeoGebra være nettbasert, kan det sørges for at informasjonen som blir gitt alltid er tilpasset den nyeste versjonen av programvaren.\vsk

\textbf{Teoridelen}\\
En sentral del i skolematematikken er å ha en brei oversikt over ligninger som kan anvendes under visse vilkår, disse ligningene kaller vi gjerne regneregler. I de fleste lærebøker på markedet vil man erfare at noen forklaringer for regneregler er tatt med, mens andre er fullstendig utelatt. Etter forfatterens mening er dette med på å holde i live den uheldige myten om at ''matematikk er et sett med regler som må læres'' og at man ofte ''må akspetere at sånn er det bare''. Med denne holdningen undertrykker man kansje det vakreste av alt med matematikk, nemlig at (nesten) enhver sannhet bygger på en annen $ - $ alt som \textsl{kan} forklares \textsl{bør} derfor forklares.\vsk

Samtidig er læreplanen for R2 såpass omfattende at skolenes tilmålte tid til faget gjør det vanskelig å gå i dybden av hvert eneste tema. Som et et kompromiss mellom grundighet og tidspress er derfor teoridelen strukturert på følgende måte: Der hvor forfatteren mener at begrunnelesen for en regneregel er nødvendig for høy måloppnåelse i faget, er en forklaring\footnote{Å \textsl{forklare} reglene istedenfor å \textsl{bevise} dem er et bevisst valg. Et bevis stiller sterke matematiske krav som ofte må defineres både på forhånd og underveis i en utledning av en ligning, noe som kan føre til at forståelsen av hovedpoenget drukner i smådetaljer. Noen av forklaringene vil likevel være gyldige som bevis.} tatt med i forkant. Hvis en regneregel derimot presenteres direkte, vil man finne en forklaring for denne i seksjonen \textsl{Forklaringer} i samme kapittel, underforstått at dette er for den spesielt interesserte.\vsk

Teksten består av sju kapitler som er delt inn i seksjoner og delseksjoner. Alle oppgaver tilhørende hvert kapittel er satt av til siste seksjon, fasit finner du bakerst i boka (løsningsforslag ligger gratis tilgjengelig på hjemmesiden). Hver såkalt regneregel dukker opp i en blå tekstboks, som oftest etterfulgt av ett eller flere eksempler.\vsk

Rimelig unikt for denne boka, i skolesammenheng, er bruken av nummererte ligninger. Alle ligninger som blir brukt ved senere anledninger blir referert til ved et unikt nummer. Dette gjør at omskrivinger og resulter ikke kommer ''ut av det blå'', og at leseren enkelt kan finne tilbake til aktuelle ligninger. Ved digital lesning er også hyperreferanser aktivert. Dette betyr at du kan nå refererte ligninger, figurer, lenker, kapitler, seksjoner og delseksjoner ved et enkelt pekertrykk.\vsk

\textbf{GeoGebra-delen}\\
Fra og med våren 2015 har det vært spesifikke krav på eksamen i R2 om bruk av digital graftegner og CAS (Computer Algebra System). Eksamenskandidaten står fritt til å velge selv hvilket digitalt hjelpemiddel han/hun vil bruke, men på de fleste norske skoler er det GeoGebra som blir undervist. \vsk

\textit{Før kalkulus; GeoGebra i R2} tilbyr en omfattende oversikt over de mest sentrale funksjonalitetene i GeoGebra, sett fra et R2 perspektiv. Teksten følger de samme kapitlene som teoridelen og inneholder eksempler og øvingsoppgaver med løsningsforslag.


\end{document}